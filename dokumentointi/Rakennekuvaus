Ohjelma jakautuu kahteen pakkaukseen, jotka on nimetty main ja wordmaster.

Ohjelman perustana on luokka GraafinenKayttoliittyma, joka muodostaa ilmentymän Tiedostonlukijasta, joka tallentaa lukemansa tekstitiedoston rivi kerrallaan Sana-olioina Sanasto-luokan sisältämään ArrayListiin. Käyttöliittymässä oikeastaan tapahtuu jonkin verran sellaistakin tiedonkäsittelyä, joka ei oikeastaan kuuluisi käyttöliittymän tehtäviin. Näitä ovat esimerkiksi Anagrammi-peliin liittyvät pari metodia.

Tekstitiedoston sanoja käsitellään ohjelmassa siis Sana-olioina, vaikka Sana-luokan tarpeellisuuden voi kyseenalaistaakin. Ilman Sana-olioitakin ohjelman olisi voinut toteuttaa käsittelemällä tekstitiedoston rivejä pelkästään String-luokan välinein.

Myöskään Pelaaja-luokkaa ei lopullisessa toteuksessa olisi tarvittu, kun pelaajatietojen tallennusta ei tässä harjoitustyössä ehdittykään toteuttaa.

Toisin kuin Anagrammi-pelillä, Piilosana- ja Laivanupotus-peleillä on ohjelmassa omat nimikkoluokkansa, jotka vastaavat noissa peleissä tarvittavan merkkitaulukon hallinnasta. Koska luokissa on paljon samoja metodeita, ne olisi voinut ehkä toteuttaa myös jonkin sopivan yliluokan aliluokkina.

